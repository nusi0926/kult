<!DOCTYPE html>
<html>
	<head>
		<title>Kult</title>
		<meta charset="utf-8">
	</head>
	<body >
		<h1>Úton az új SpaceX űreszköz</h1>
		<p style="text-align:justify;">2018. február 6-án fellőtték Amerikában a SpaceX magánvállalat Falcon Heavy rakétáját első repülésére. A mintegy 70 m hosszú nehézrakétát a Kennedy űrközpontból bocsátották fel, ahonnan az Apollo-11 űrhajó is útnak indult. Tudományos felszerelés helyett a Falcon egy vörös Tesla Roadstert vitt magával a benne található “Starman”-nek elnevezett bábuval együtt. Az autót heliocentrikus pályára akarták állítani a Mars távolságában, ehelyett kissé messzebb, a kőzetbolygókat és gázbolygókat elválasztó aszteroidaöv környékén kering. Az első fokozat két újrahasználható rakétateste terv szerint visszatért az űrközpontba. A SpaceX és Tesla vállalatok vezérigazgatója, Elon Musk sikernek könyveli el a próbautat, és reméli, hogy az eszköz meghajtását biztosító technológiát később is hasznosítani tudják az űrutazás megújításában.</p>
		<p style="font-size:12px;text-align:justify;"><em>Írta: Molnár Júlia</em></p>
	</body>
</html>