<!DOCTYPE html>
<html>
	<head>
		<title>Kult</title>
		<meta charset="utf-8">
	</head>
	<body >
		<h1>Ajánlók</h1>
		<h3 style="text-align:justify;">A Pál utcai fiúk</h3>
		<p style="text-align:justify;">A Vígszínház legújabb előadása elsöprő sikert aratott Budapesten, sőt még vidékről is utaznak föl olyanok, akik egy kis szórakoztató kultúrára vágynak. A Dzsungel könyve nagy sikerű duója, Dés László és Geszti Péter újra összeállt és Grecsó Krisztiánnal közösen egy remekművet hozott létre, ami hűen adja vissza mindazt, amit a Grund vidám gyerekserege képvisel: az összetartást, a tisztességet, a becsületet és a bátorságot. Az előadás mindenkinek olyan élmény, amitől az ember visszavágyódik a gyermeki felhőtlen boldogság éveibe, és eszébe jut, miért is járunk színházba. A színészek játéka olyan meggyőző, hogy mi is érezzük a hideget amikor Nemecsek Ernő (Vecsei Miklós) megfürdik a jéghideg vízben, vagy az eszeveszett boldogságot és ugyanakkor a komolyságot, amikor a Pál utcaiak mind megfogadják, hogy megvédik a szeretett Grundjukat. Ezt a kiváló darabot még júniusban is megnézheti mindenki, aki minőségi szórakozásra vágyik.</p>
		<p style="text-align:justify;font-size:12px;"><em>Írta: Szinai Hanna</em></p>
		 
		<h3 style="text-align:justify;">Szépművészeti</h3>
		<p style="text-align:justify;">A három évig tartó felújítások után végre megnyitja kapuit a Szépművészeti Múzeum. Március 15-én már látogathatóvá vált az új Román Csarnok, ráadásul április 2-ig ingyenesen tekinthetjük meg a kiállított műveket. 2018. október 31-től már a mélyföldszinten lévő állandó kiállításokat is megnézheti a művészetre szomjazó látogató. Az eddigi kiállítások egyesülnek a Nemzeti Galéria gyűjteményeivel és az új koncepció szerint rendezett műalkotásokat tekintheti meg a múzeumban szemlélődő. A következő időszak nagy sikerének ígérkezik a Leonardo da Vinci Lovasának és egyéb kortárs műveknek szentelt kamara-kiállítás, amit mindenképpen érdemes megtekinteni, hiszen a reneszánsz egyik legnagyobb kihívását oldotta meg da Vinci, az ágaskodó ló szobor megépítését. A sok évnyi várakozás után újra látogatható múzeum kihagyhatatlan élményt nyújt majd mindenkinek, aki a régi korok művészetére kíváncsi.</p>
		<p style="text-align:justify;font-size:12px;"><em>Írta: Szinai Hanna</em></p>
		 
		<h3 style="text-align:justify;">Legendás lények és megfigyelésük 2</h3>
		<p style="text-align:justify;">2018. november 16-án jelenik meg az Egyesült Államokban a Legendás állatok és megfigyelésük filmsorozat második része Johnny Depp, Eddie Redmayne és Jude Law főszereplésével. A későbbiekben további három filmre számíthatnak az érdeklődők folytatás gyanánt. A fantasy/dráma műfajú alkotás a Warner Bros. Pictures filmje. A Harry Potter-könyvek világában játszódik, azok cselekményét megelőzően, így e regények szerelmesei méltán várják izgatottan a művet. A forgatókönyvet Rowling írta, a filmet David Yates rendezte. Magyarország mozijaiban keressék november közepén!</p>
		<p style="text-align:justify;font-size:12px;"><em>Írta: Molnár Júlia</em></p>
 
	</body>
</html>