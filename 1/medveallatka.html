<!DOCTYPE html>
<html>
	<head>
		<title>Kult</title>
		<meta charset="utf-8">
	</head>
	<body >
		<p style="text-align:justify;">Kazuharu Arakawa medveállatka-kutató véletlenül fedezett fel egy új fajt; szabadidejében lement a tokiói albérleti lakása alatti parkolóba, és vett egy kis mintát a kövek között megbújó mohából, majd bevitte a laborba és később alaposan megvizsgálta.
		Belenézve a mikroszkópba tíz medveállatkát látott, amikről pedig genetikai elemzés során kiderült, hogy egy teljesen új faj egyedei. Ami még nagyobb öröm, hogy a példányok laboratóriumi körülmények között is szaporodni kezdtek, pedig ez nem jellemző. Továbbá nem szűznemzéssel kezdtek el sokasodni, mert hímekre is szükség volt a folyamat során. Japánban ez a százhatvannyolcadik felfedezett medveállatka faj, a neve Macrobiotus shonaicus lett.</p>
		<p style="font-size:12px;"><em>Írta: Tihanyi Sára Zsófia</em></p>
		<img class="wp-image-41 alignright" style="padding:6px;margin:0 0 -10px 10px;" src="pictures/medveallatka.png" alt="medveállatka" width="287" height="194" />
	</body>
</html>