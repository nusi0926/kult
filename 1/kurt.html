<!DOCTYPE html>
<html>
	<head>
		<title>Kult</title>
		<meta charset="utf-8">
	</head>
	<body >
		<h1>Lassan negyed évszázada, hogy elment a világhírű énekes</h1>
		<p style="text-align:justify;">Néhány napja, április 5-én volt a 24. évfordulója Kurt Cobain halálának. Cobain a Nirvana együttes gitárosaként és frontembereként a grunge stílus legnagyobb ikonjává vált. Az énekes a mai napig milliók kedvence és inspirációja, halálának évfordulójáról világszerte megemlékeztek egykori rajongói.
		Az akkor 27 éves férfit 1994-ben, április 8-án villanyszerelők találták meg holtan seattle-i otthonában. Fejlövés végzett vele, a halál okaként hivatalosan öngyilkosságot jelöltek meg, azonban az eset körülményei máig tisztázatlanok. Sokak szerint felesége, Courtney Love tervelte ki a gyilkosságot a család egyik barátjával, Michael Dewitt-tel közösen. A rendőrség néhány éve újraindította a nyomozást, azonban egyelőre nem akadtak újabb bizonyítékra.</p>
		<p style="font-size:12px;text-align:justify;"><em>Írta: Kövér Blanka</em></p>
	</body>
</html>